S 1.

Athenienses quo magis se veram omnibusque numeris con-
summatam popularis imperii imaginem effecisse gloriabantur om-
nibus pariter civibus et aequali publice dicendi iure concesso et
aditu ad publica munera capessenda apert0, eo plura et firmiora
praesidia instruere ¹operam dabant, nequis ista aequabili cunctorum
libertate sive magistratus sive privatus in rei publicae detrimentum
abuti posset. Itaque ,et accedentibus ad rem publicam δοκιμασίαι
et magistratum gerentibus crebrae ἐπιχειρουονίοι et post gestum
εὔθυναι subeundae erant. Pariterque a privatorum iniuriis populi
maiestas variis legibus iudiciis suppliciis vindicabatur. Quae sicubi
sufficere non videbantur in ea civitate, quae civium contentionibus
acerrimisque partium studii} continuo agitaretur, in promptu erant
nova ex populi scitis remedia et consilia extraordinaria quamvis ipsa
quoque novis periculis saepe obnoxia. Atque de εἰς, quibus sraus
fieret rei publicae, universi populi erat providere in contionibus
ac iudiciis suamque auctoritatem integram servare: causa autem
agenda aut magistratibus aut procuratoribus quibusdam committe-
· batur, quibus suas ipse partes- nam ipsius quasi persona in
periculo versari cogitabatur — populus deferret. Hinc nomen
duxerunt qui συνήγοροι vel σύνδικοι appellantur: quod munus
publicum hon solum Athenis, sed in aliis quoque Graeciae civita-
tibus extitisse constat. Nam συνήγορος et σύνδικος intellegendus
est τῆς πόλεως seu τοῦ δήμου 1), is qui cum civitate verba facit
causamque dicit, id est qui civitatis nomine agit boni publici
interpres aut vindex. Cuius generis quamquam plura longeque
inter se diversa munia apud Athenienses inveniuntur, hoc tamen
commune habebant, ut eas rationes atque quaestiones respicerent

1) συνήγοροι τῆς πόλεως sc. Oropi in titulo CIG I irs-1570 l. 26. Atticis
genetivus numquam additur, quo tuto careri poterat. Cf. tamen Aesch. 1, 19.

 

