..18-

calliditati: et quis ex locutione κλητῆρα οὐδ’ ὁντινοῦν ἐπιγραψάμενος
scripta accusatione logistis tradenda vel in hac properata actione
opus fuisse persuaderi sibi patiatur? Nolo tamen quidquam prae-
propere decidere: quidni enim peculiaria quaedam habuerit diaetcta-
rum condicio? certe quod stati dies plures eorum rationibus destinati
fuerunt — ni fallor propter maiorem numerum ipsorum ordines-
que diversos - id haudquaquam licet ad omnes magistratus pari
iure transferre. ’

Ad hoc igitur genus iudiciorum quae anno muneris ‘exacto
summatim fiebant, longe maxima pars accusationum ἐν εὐθύναις
’ quae saepenumero memorantur reserenda est. ln quibus quan-
topere et lactionum duces et sycophantae grassari consue-
verint, nota res est. ¹) Nimirum ut hoc potissimum periculo
magistratus adrem religiose gerendam incitari, ineptos et improbos
amagistratu capessendo deterreri oportebat, ita anceps sane et
formidolosum telum cum civibus ambitiosis aut nefariis, tum vulgo
imperioso et adversus magistratus suspicacissimo prodebatur.
Cuius suspicionis et invidiae insignia documenta sunt praecepta sat
vetusta quibus magistratui ratione nondum relata neque peregre ire
neque in aliam familiam transire neque testamentum facere neque
Dis dona ponere licitum erat tamquam obsidi vel oppignerato.²)

His expositis non iam, opinor, dubium erit, quo spectet ex

1) Aesch. in Ctes. 9 sq. Frequenter comparet dictum ἒν ταῖς εὐθύναις
διώκειν, κατηγορεῖν, ὀφλεῖν similia cs. Lys 10, 16. 27. Ps. Dem. 58, 14 al. An-
tipho 6, 43 Φιλοκράτης γάρ οὑτοσὶ ἑτέρους τῶν ὑπευθύνων ἔσειε καὶ ἰσοκο-
φάντει, τούτου δὲ τοῦ βασιλέως, ὅν φασι δεινὰ καὶ σχέτλια εἰργάσθαι, οὐκ
ἦλθε κατηγορήσων εἰς τας εὐθύνας. - De Themistocle cf.P1ut.Aristid.t; de
Ephialte id. Pericl. lO — ubi neque argumentis neque specie veri nititur quod
Grote V, 494 et Oncken 1, 182 existimant roric τὸν δῆμον ἀδικοῦντας archontes
intellegi in iudiciis iniustam sententiam serentes —; de C leone Aristophanes equ.
259 c. schol. 825 c. schol. Adde Iphicratis exemplum Isocr. 45, 129 (vit. X or.
p. 836 d, ubi leg. ἐν ταῖς εὐθύναις). De tempore posteriore multa afferre possim:

‘ satis erit meminisse Demosthenis (18, 249 sq. cf. 25, 37) et Lycurgi, qui de

administratione aerarii saepe postulatus numquam causa cecidit: μηδένα άγῶνα ἁλούς,
καίτοι πολλῶν κατηγορησάντων vit. X or. p. 842 e. 843 f. cl. Meier de Lycurgo
p. LXXXVII sq. -Oratio in tali iudicio habita una superesse videtur Lysiaca
contra Epicratem et collegas eius (27), de qua cl. quae dixi in Quaest. fiscal.
· iuris Attici p. 18. Hentschel de Lysiae or. Epicratea (Lips 1874) p. 25.

2) Aesch. in Ctes. 21. Simile est, quod apud Cumanos summi magistratus
η (βασιλεῖς), dum senatus de administratione eorum deliberat et sententiam dicit, in
vinculis tenentur (Plut. quaest. graec.·2).

 

