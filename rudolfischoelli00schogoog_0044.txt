” FRIDERIOUS SOHOELL
ADOLFO PATRI S.

Memini, pater carissime, Te olim, cum Iophontem querereris
quam misere divina patris poemata vexasset interpolassetque, Tuos
filios dicere emendaturos potius esse et absoluturos quae molitus
esses. Equidem vero hoc perfungi officio vellem certe si possem:
posse me valde diffido. Nam Tu qua es ingenii ubertate -- qua
ut Tibi nobisque diu etiam frui liceat, curn semper turn hoc potissi-
mum die ‘'liesto optamus atque precamur - Tu dico, curn inde ab
adulescentia summas quasque gravissimasque res attigeris ac per-
tractaveris, me in minutis pusillisque animadversionibus occupatum
vides, quibus ut concedatur nobis iudicii quoddam si Dis placet
acumen probare, non datur ad eam ingenii vim virtutemque ad· ¹
spirare, qua Tu et veterum et nostratium poetarum scripta amplexus
es Teque illis consimilem condignumque praestitisti.

Ex hac autem mea tenuitate ut aliquando me paullo emer-
surum esse maioraque appetiturum spero, ita in praesenti satius .
duco intra angustiores fines continere studium. Eam igitur secutus
rationem cum per hos menses testimonia de Aeschyli vita et arte
retractarem, praeter alias res incidi in quaestionem de Suidae illo
loco conclamato in vita Sophoclis: in quo rectius quam vel a Te
vel ab aliis factum est explicando aliquid profecisse mihi videor.
Priusquam autern hanc explicationem proferam, de aliisquibusdam
rebus similis argumenti meam Tecum sententiam communicem,
Quae si Tibi demonstrabunt recte me supra de mea mediocritate
iudicasse, nihilo minus documento esse velim, quantum Tibi, pater
dilectissime, debeam: quod quidem non ex ingenii dotibus fructi-
busve, sed ex animi voluntate percipiendum sit.

 

