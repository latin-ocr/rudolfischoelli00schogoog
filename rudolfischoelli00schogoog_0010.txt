RUDOLFUS SOHOELL
ADOLFO PATRI S.

Nolui equidem, pater optime, sesti huius diei atque meliore
lapillo nobis numerandi memoriam mea aliqua tessera privari, qua
votis pro Tua salute sancte conceptis accedat publica quoque pie-
tatis et venerationis testificatio, Constitueram autem, de quibus
aliquotiens sermocinando Tecum praesens egi, cum Herodoti histo-
riae quo tempore quove ordine compositae essent disceptaremus,
ea retractata et in amplioris disquisitionis sormam redacta Tuae
probationi submittere: quam quidem quaestionem neque absolutam
esse existimo neque absolvere posse nisi qui viam a Te primo ante
hos undeviginti annos patefactam incorrupto iudicio persecuturus
sit. Atqui haec perficere cum per temporis angustias variaque
quibus distineor negotia non licuerit: ut fidem exsolverem, aliud.
mihi brevioris tractationis argumentum eligendum erat idque ex
ea disciplina promendum, in qua cum maxime studia mea versantur.
In quo non minus Tua probatione mihi opus esse sentio Soleo
’ enim ad Te primum referre si quae omnino in hisce studiis pro-
ficere mihi contigerit, quorum Te et auctorem habui gravissimum ¹
et existimatorem candidissimum habere numquam desinam. Accipe

igitur benigne, mi pater, hoc quantivis pretii munusculum, meque
amare perge

 

